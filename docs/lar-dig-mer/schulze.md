# Om Schulze-metoden

Schulze-metoden utvecklades av Markus Schulze år 1997, och är en omröstningsmetod för att utse en vinnare bland flera förslag som står emot varandra. Valsedeln är utformat så att förslagen rankas av de röstande, antingen genom att bestämma en ordning eller genom att betygsätta. I VoteIT rankas förslagen genom att sätta ett antal stjärnor på varje förslag.

Metoden används idag inom ett stort antal organisationer. Dess stora fördel är att det förslag som vinner är det förslag som skulle vinna i enskilt möte mot varje annat förslag i omröstningen. Det finns alltså ingen risk att ett kompromissföslag som egentligen föredras framför alla andra förslag röstas bort för tidigt.

## Så beräknas resultatet

Tänk dig att det finns tre förslag (*A*, *B* och *C*) som står mot varandra. Bara ett kan vinna. Genom att ställa förslagen parvis mot varandra skulle ni i tre enkla omröstningar (*A/B*, *A/C* och *B/C*) kunna ta reda på vilket förslag som vinner mot de andra. *A* och *B* är splittrande förslag, som båda föredras av ungefär 40 % av de röstande, men alla som föredrar *A* eller *B* vill ha *C* i andra hand. I den här omröstningen skulle förslag *C* vinna mot både *A* och *B* i den parvisa omröstningen, och därmed vinna hela omröstningen.

Om den här omröstningen skulle genomföras med [Relativ Majoritet](omrostningsmetoder.md#dutt-relativ-majoritet) eller [IRV](omrostningsmetoder.md#irv) skulle *C* uteslutas redan i första omgången.

Det Schulze-metoden gör är att går igenom de rankade rösterna och ställer alla förslag parvis mot alla andra förslag. Det gör att även en omröstning med många förslag kan göras i en enda omröstning. I exemplet ovan med tre förslag blir det med Schulze en omröstning istället för tre. Det skulle ni kunna genomföra utan Schulze. Men om det istället är fem förslag som står mot varandra blir det plötsligt tio parvisa jämförelser. Att genomföra tio omröstningar blir ganska rörigt, och skulle ta väldigt lång tid. Antalet parvisa jämförelsen ökar dessutom exponentiellt med antalet förslag, så det blir snabbt nästan omöjligt att genomföra varje parvisa omröstning individuellt. Med Schulze kommer ni alltid kunna ställa alla förslag mot varandra i en enda omröstning.

## Vad händer vid oavgjort?

Det är tekniskt sett möjligt att en Schulze-omröstning blir oavgjord mellan två eller fler förslag. Det är dock ovanligt i riktiga omröstningar. Om det blir oavgjort i en Schulze-omröstning i VoteIT lottas ett resultat, och resultatsidan kommer visa att lottning använts och vilka förslag det var oavgjort mellan. Om ni inte vill att lotten ska få avgöra är det enkelt att göra en ny omröstning, eller att låta ordförande ha utslagsröst och ändra vilket förlag som vann.

## Läs mer
- [Schulze-metoden (Wikipedia)](https://sv.wikipedia.org/wiki/Schulze-metoden)

# Personuppgiftspolicy

## Varför vi behandlar personuppgifter
Föreningen VoteIT behandlar som biträden åt våra medlemsorganisationer personuppgifter om användare för att kunna genomföra och bevara digitala möten.

## Vilka uppgifter behandlar VoteIT
VoteIT behandlar det fåtal uppgifter som krävs för att säkerställa att en användare är den som ska delta i ett demokratiskt möte och för att kunna visa för andra mötesdeltagare vilka som är aktiva i mötet. Andra personuppgifter är de som den registrerade själv tillhandahåller i VoteIT eller som uppkommer genom andra användares fritext i möten.

## Hur vi samlar in personuppgifter
Insamlingen sker genom användarens egen inmatning eller genom anslutning till externa tjänster på användarens eget initiativ. Användare kan alltid i sin profil se vilka uppgifter Föreningen VoteIT har om dem.

## Hur vi använder personuppgifter
Uppgifterna används för att identifiera deltagare i möten. E-post skickas i vissa fall till användarens e-postadress.

## Hur vi delar personuppgifter
Inga personuppgifter delas med annan än personuppgiftsansvarig eller personuppgiftsbiträden eller deltagare i det möte deltagaren deltar i.

## Hur vi lagrar personuppgifter
Alla personuppgifter lagras med rimlig säkerhet och på sätt som säkerställer att det ska vara mycket svårt att i strid mot dessa riktlinjer komma åt lagrade personuppgifter.

## Ändring av dessa riktlinjer
Om Föreningen VoteIT har behov av att ändra dessa riktlinjer kommer information göras lätt tillgänglig för alla registrerade.